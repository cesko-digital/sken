## Jak rozumět výsledkům

Nejprve si ujasněte, který scénář lépe odpovídá vaší situaci:

- **Celková vyspělost organizace nejčastěji dosahuje úrovně 1 (_Nevyužitý potenciál_) nebo 2 (_Dobrý začátek_).**
  - Vaše organizace by z digitalizace měla udělat prioritu a dostat se ve všech oblastech alespoň na úroveň 3 (_Solidní základ_).
- **Celková vyspělost organizace nejčastěji dosahuje úrovně 3 (_Solidní základ_), ale stále existují oblasti s nižší úrovní.**
  - Vaše organizace by měla usilovat o to, aby ve všech oblastech dosáhla alespoň na úroveň 3 (Solidní základ).
- **Ve všech oblastech dosahujeme alespoň úrovně 3 (_Solidní základ_).**
  - Vaše organizace by měla usilovat o to, aby ve všech oblastech dosáhla stejné úrovně, zvlášť pokud je v úroveň jedné nebo několika oblastí výrazně vyšší.

## Promyšlení dalšího postupu

- **Podívejte se na graf č. 3** a najděte oblast nebo oblasti s nejnižší úrovní.
- **Pak se podívejte na graf č. 4** a v oblasti nebo oblastech s nejnižší celkovou úrovní najděte pilíř, který dosahuje nejnižší úrovně.
- **Z oblastí a pilířů s nejnižšími úrovněmi by měla vaše organizace udělat prioritu.**
- [Otevřete si model digitální vyspělosti](https://docs.google.com/spreadsheets/d/1j3ErI639qt58BbjN_ytA6w2sK22TAIr1NixfB1rOUHw/edit) a **najděte oblast a pilíř, u kterého vám vyšla nejnižší úroveň**.
- Popis jednotlivých úrovní použijte jako **vodítko pro určení cíle a priority**:
  - Pokud nejnižší úroveň vyšla u pilíře Nástroje, klíčovým dalším krokem je zrevidovat, jaké nástroje v dané oblasti používáte dnes – a poohlédnout se po nových.
  - Pokud nejnižší úroveň vyšla u pilíře Dovednosti, klíčovým dalším krokem je zajistit lidem v organizaci vzdělávání v dané oblasti.
  - Pokud nejnižší úroveň vyšla u pilíře Kultura, klíčovým dalším krokem je revidovat organizační priority a základní principy fungování v dané oblasti.

## Příklad

- Jako oblast s nejnižší úrovní vám vyšla _Bezpečnost_.
- V oblasti _Bezpečnost_ vyšla _Kultura_ jako pilíř s nejnižší úrovní: úroveň 1 (_Nevyužitý potenciál_).
- Když otevřete [model digitální vyspělosti](https://docs.google.com/spreadsheets/d/1j3ErI639qt58BbjN_ytA6w2sK22TAIr1NixfB1rOUHw/edit) a najdete úroveň 1 pilíře Kultura v oblasti Bezpečnost, zjistíte, že říká: „Bezpečnost je vnímána jako problém, který se nás netýká. Většina lidí se nestará o to, kdo má přístup k informacím, jak zařízení zabezpečují nebo jak sdílejí data. Kybernetické hrozby jsou považovány za něco vzdáleného.“
- **Cílem je dostat se alespoň na úroveň 3 (_Solidní základ_):** „Většina lidí dodržuje bezpečnostní pravidla, když na ně narazí, ale spíše mechanicky, bez porozumění proč. Nemají představu o tom, před čím konkrétně se chrání, ani jak jejich chování ovlivňuje bezpečnost celé organizace.“
- **Podstatou posunu z úrovně 1 na úroveň 3 je změna vnímání tématu bezpečnosti:** od něčeho nerelevantního k něčemu, co lidé v organizaci aktivně řeší.
- Popis, odkud kam se vaše organizace potřebuje dostat optikou úrovní, je **zadání pro strategický rozvoj organizace**, se kterým je nyní třeba pracovat.
